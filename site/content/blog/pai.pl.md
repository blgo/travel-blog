---
title: PAI
description: 'O monsunowych dniach wśród ryżowych pól. '
destinations: Tajlandia
featured: 0title_ds1hnl.jpg
featuredpath: cloudinary
date: '2018-06-01T10:42:01+01:00'
type: post
author: Kitty R.
featuredalt: Image hosted by Cloudinary
language: pl
---
Barmanka pyta: 

\-  Co dziś w planach Kiciu?

\-  A znów popatrzę na pola ryżowe i okoliczne góry, popatrzę jak chmury pary unoszą się nad lasami deszczowymi, posłucham dźwięku cykad, rechotu żab i śpiewu ptaków.

\- Wspaniale! A jakie dźwięki wydaje Twoje miasto?

\- W Warszawie latem słychać dzieci hasające po podwórkach, czasem przejeżdżające tramwaje, a z mojego dachu wieczorami słychać również dźwięki pobliskiego Zoo*. Nocą natomiast można spotkać chrumkające dziki w Parku Praskim. A jak to jest w Nowym Yorku?

\- U nas zależnie od dzielnicy słychać głośną muzykę, gwar samochodów i miauczące nocami koty. Można też spotkać szopy, oposy i kiedyś wkradł się nam do domu skunks.

\- Cudownie! A powiedz mi V., widziałam w nocy ludzi chodzących po polach ryżowych w czasie deszczu, świecili latarkami i zdaje się coś zbierali, masz pomysł o co chodzi?

\-Hm.. możliwe, że po burzy lokalni ludzie zbierają cykady i koniki polne, bo wtedy jest tych insektów najwięcej na polach. A zbierają je pewnie na pokarm dla uratowanej ostatnio sowy. 

Kicia R. patrzy na okoliczne góry pokryte lasami deszczowymi. Gorąco daje się we znaki i odbiera siły na jakiekolwiek spacery czy wyprawy ku większym atrakcjom. Dla Kici R. i tak największą wspaniałością i jednocześnie prawdziwą umiejętnością jest zwyczajnie posiedzieć i popatrzeć na piękno przyrody. Wtedy to dopiero się układają myśli i plany. Od czasu do czasu gorąc przykrywają mroczne, granatowe chmury, które prędko przynoszą kosmiczną ulewę. Wtedy niebo się zrywa, a grzmoty dają efekty dźwiękowe jakby waliły się pobliskie góry. Pioruny i światło wokół nich mają kolor różowo-fioletowy, a ich szybki mig rozgałęzia się ku niebu niewiarygodnie pięknie. Kicia R. obserwuje całość tych przyrodniczych akcji z niepokojem i jednocześnie fascynacją. Po przygodzie, gdy piorun uderzył w barierkę zaledwie kilka metrów od niej, serce bije jej zdecydowanie szybciej w czasie burzy. 

\- A jak się zrywa taka potężna burza to jak reagują lokalne zwierzęta? - pyta Kicia R.

\- Całe dzieciństwo wypasałem wodne bawoły – mówi pewien Laotańczyk - Gdy nadchodziła burza, ja chciałem biec do domu, a bawoły wręcz przeciwnie; to właśnie w czasie deszczu się ożywiały, były szczęśliwe i bardzo trudno było je wtedy zawrócić do gospodarstwa. Niektóre ginęły od uderzeń piorunów; zresztą jak i ludzie, którzy na tereneach wiejskich w czasie burzy nie przerywają pracy w polu, a często są obwieszeni metalowymi ozdobami, które przyciągają pioruny.

W ogóle Kicia R. jest tu w iście hipnotycznym stanie, bo...

Nie ma nic przyjemniejszego ponad słuchanie Dead Can Dance w monsunowe wieczory. 

Nie ma nic przyjemniejszego ponad słuchanie suit Bacha Yo Yo My w gorące dni. 

Nie ma nic przyjemniejszego ponad słuchanie śpiewu ptaków, nawoływań z dżungli i szumu cykad o zmierzchu. 

Nie ma nic przyjemniejszego w odkrywaniu radości tu i teraz.

Ciach! Kicia R. wprawnym klaskiem zabija komara tygrysiego (azjatyckie warunki sprawiają, że  jest on większy niż te europejskie, jest czarny w białe paski i podobno to on jest odpowiedzialny za rozprzestrzenianie się dengi), bo nic nie jest w stanie zburzyć jej osobistej definicji zen. Sir Last chwyta już komary palcem wskazującym i kciukiem w locie. Szacun!

Problemy i potyczki dnia doganiają ją zawsze, gdziekolwiek na świecie nie jest, ale to Azja dała jej owocną lekcję pokory i dystansu. Pokory wobec natury, dystansu wobec przyziemnych problemów. A przecież nie rozmawiała z buddyjskimi mnichami, ani też nie chodziła na uduchowione medytacje? Czyżby wystarczyło, że oddychała tutejszym powietrzem? Kicia R. po to przyjechała do Azji i to właśnie odnalazła. Samoświadomość.

\*Praga Północ Love

{{< fancybox "cloudinary" "00_yuxpq4.jpg" "     Codzienny widok z malutkiej chatki. " "gallery" >}}

{{< fancybox "cloudinary" "01_jv7fap.jpg" "      Niebo w Pai." "gallery" >}}

{{< fancybox "cloudinary" "1_byzbge.jpg" "     Tam, gdzie zaczyna się tęcza." "gallery" >}}

{{< fancybox "cloudinary" "2_r58glt.jpg" "      Sir Last rysuje." "gallery" >}}

{{< fancybox "cloudinary" "3_lv7qyb.jpg" "      Łazienka na dworzu, co za przyjemność patrzenia w lustro!" "gallery" >}}

{{< fancybox "cloudinary" "4_vqrein.jpg" "      Moskitiera i słońce. " "gallery" >}}

{{< fancybox "cloudinary" "4a_qehexk.jpg" "      Welcome" "gallery" >}}

{{< fancybox "cloudinary" "5_uvygre.jpg" "      Halo, optyczne zjawisko." "gallery" >}}

{{< fancybox "cloudinary" "5a_aeqy6x.jpg" "      Pai" "gallery" >}}

{{< fancybox "cloudinary" "34074392_10214422251647533_7564788879845228544_n_lzyrro.jpg" "     W drodze do miasteczka." "gallery" >}}

{{< fancybox "cloudinary" "7_jfj4xt.jpg" "     Deszcz." "gallery" >}}

{{< fancybox "cloudinary" "9_eousxe.jpg" "      Codzienny widok, lepszy niż netflix ;)" "gallery" >}}

{{< fancybox "cloudinary" "9a_vj5mxw.jpg" "      Nieważne jak wyglądasz, nieważne jak się czujesz, zawsze możesz się pobawić w selfie na polach ryżowych. (o zdrowym dystansie do siebie samej)" "gallery" >}}

{{< fancybox "cloudinary" "10_as6psc.jpg" "      Piękno monsunowego czasu." "gallery" >}}
