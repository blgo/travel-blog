---
title: ' Z Ar-Raszidijja do...'
description: >-
  Kicia R. i Dziadek T. spotykają Człowieka i Jego Owcę oraz mają gwiazdy na
  wyciągnięcie ręki. 
destinations: Maroko
featured: Morocco/10425350_10204653577076774_2924049683883364252_n_1_xauaxl.jpg
featuredpath: cloudinary
date: 2015-01-17T19:53:42.557Z
type: post
author: Kitty R.
featuredalt: Image hosted by Cloudinary
language: pl
---
Kicia R. i Dziadek T. poszukują mistrza quankido w Rashidiji, by po 12 latach latach odebrać skrzypce mistrza kung fu z Tetouanu. Mistrz nie odnaleziony, ale trop złapany, a list pozostawiony.

Zimno regionu daje się we znaki. Kicia R. i Dziadek T. ruszają dalej bez planu, by w połowie mostu wychodzącego z miasta usłyszeć z dołu "Salam! ça va?" i chodźcie na herbatę. Bezdomny zlepek folii na palach palmowych, a w środku Człowiek i Jego Owca. Piją słodko marokańską kawę i zajadają solone migdały. A człowiek siedzi sobie ze swoją owcą, dwoma psami i pilnują warzyw, niekiedy popalając hasz ("lepiej mieć psa za przyjaciela niż przyjaciela za psa"). Wkrótce Kicia R. i Dziadek T. zostają namówieni na gościnę w jego rodzinie, a w podzięce wnoszą torbę cukierków, kilogram ryżu i kilogram cukru (ku uciesze wszystkich).

Następnego dnia Kicia R. chwyta słońce na twarz i wraz z Dziadkiem T. łapią kolejnego stopa. Kierowca, profesor literatury francuskiej zabiera ich do liceum, gdzie Kicię powala mieszanka cytatów Boba Marleya i Koranu, na szkolnych murach. Profesor zaprasza ich na obiad do domu ("Wedle marokańskiej gościny jesteście Królową i Królem przez 3 dni w moim domu i nic nie robicie, a ja Wam służę. A po trzech dniach jesteście już mieszkańcami domu". Kuszeni pokusą 3 dniowego rządu, dziękują uprzejmie i yallah!

Wkrótce potem Kicia R. zauważa, że samochody na drodze co raz częściej są terenowe, przyroda niespodzianie ogranicza się do zagajników palm daktylowych, sama droga wkrótce się kończy...

I tu na końcu drogi, Kicia R. ma niebo na wyciągnięcie ręki, gwiazdozbiory blisko i jasno jak nigdy, i czuje, że odnalazła jeden z końców świata!

A to miejsce nazywa się Sahara.

{{< fancybox "cloudinary" "Morocco/10933839_10204653577716790_7352838927756802868_n_lc8stb.jpg" "  " "gallery" >}}

{{< fancybox "cloudinary" "Morocco/10580018_10204653576156751_3766423908479146450_n_1_x5dqeb.jpg" "  " "gallery" >}}

{{< fancybox "cloudinary" "Morocco/10922612_10204660658333801_5531533960657191398_n_d2kdgf.jpg" "  " "gallery" >}}

{{< fancybox "cloudinary" "Morocco/10942424_10204653566876519_8939063777415793244_n_zgpi2h.jpg" "  " "gallery" >}}

{{< fancybox "cloudinary" "Morocco/10896947_10204670169811582_6775778537811329013_n_kdddta.jpg" "  " "gallery" >}}
